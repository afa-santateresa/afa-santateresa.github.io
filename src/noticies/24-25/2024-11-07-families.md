---
layout: layouts/default.njk
tags: 
    - post
titol: Famílies pel Valencià i la DANA
date: 2024-11-07
curs: 24-25
versio: 1
---

👋 Des de Famílies pel Valencià, en aquests moments difícils, volem compartir amb vosaltres el següent:

💔 La devastació que la DANA ha deixat al nostre territori ens ha colpit a totes i tots. El nostre pensament està amb aquelles famílies que han perdut algun ésser estimat durant aquesta tragèdia, així com amb totes aquelles persones que han patit pèrdues o danys en les seues cases i espais de vida diària. 

🖤 En senyal de respecte i empatia, com gran part de la societat valenciana, hem suspès molts dels actes que teníem previstos arreu del País Valencià durant aquests últims dies. En aquests moments difícils, creiem que el més important és estar al costat de les persones afectades i posar tots els esforços a ajudar a superar aquesta situació.

‼️ És per això que, en aquest moment de dol, exigim a la Conselleria d’Educació que centre tots els seus recursos a donar suport a l’alumnat, al professorat i a les famílies dels pobles més afectats per la DANA. Pensem que aquesta és, ara mateix, la veritable prioritat. 

🔴 La Conselleria va anunciar ahir en la reunió amb els sindicats i els representants de les famílies que ha decidit ajornar la consulta per a després de Nadal, sense donar dates concretes. Nosaltres seguim exigint que aquesta consulta es retire de manera definitiva. 

📌 Com la Conselleria ha decidit seguir amb la consulta, nosaltres reactivarem la campanya "Marca Sí al Valencià" amb el mateix compromís de sempre. Us convidem a estar atentes i atents a les nostres xarxes socials per a seguir totes les novetats i accions que es puguen dur a terme els pròxims dies.

❤️ Gràcies per ser un exemple de solidaritat i estar sempre al costat del poble valencià. 

💜 Junts i juntes eixirem endavant.

Famílies pel Valencià