---
layout: layouts/default.njk
tags: post
curs: 24-25
title: Passos per paticipar a la consulta per a triar llengua base
date: 2025-02-25
versio: 1
---
![Cartell de compte enrere](/assets/imgs/2025-02-25-votacio.jpg)

Passos a seguir:

1. Entreu a la pàgina web de la consulta: <https://portal.edu.gva.es/consulta/es/informacio-es/>
2. Aneu a l'apartat "Participa".
3. Si teniu el certificat digital entreu amb ell.    
   Si no teniu el certificat digital: 
   - Si teniu la clau d'accés. Heu de posar el vostre DNI i la clau d'accés.
   - Si no la teniu, cliqueu en "Obtenció clau d'accés". Haureu de completar les dades que vos demanen. Ací teniu el manual per obtenir les dades: https://portal.edu.gva.es/consulta/manuals/ tant si teniu DNI com si teniu NIE. Si no teniu cap d'estos dos documents, heu d'anar al centre perquè vos creen una clau d'accés.
4.  Una vegada dins, seleccioneu el mòdul: "Enquestes i consultes".
5. Feu clic en l'enllaç "Elecció de llengua base..."
6. Cliqueu en "Nou vot". 
7. Heu de posar el NIA de l'alumne que tindreu en el full que vos han repartit en el vostre centre. En cas de no tindre'l demaneu-lo perquè és imprescindible per votar. 
8. **Marqueu Valencià. ❤️❤️**
9. Completeu la resta de dades que vos demanen: 
   * nombre de germans al centre (recordeu que si teniu un fill/a en l'escola i un altre en l'institut de referència compten els punts)
   * domicili
   * discapacitat
   * família nombrosa i família monoparental. 
10. Desplegueu i accepteu la declaració responsable. 
11. Voteu i reviseu que les dades són correctes. 
12. Descarregueu el justificant i guardeu-lo per si després heu de realitzar alguna reclamació. 
13. Repetiu el procés per a tots els fills i filles que tingueu amb dret a vot.


## DUBTES PROCEDIMENT CONSULTA

> Més detalls des de [Familíes pel valencià](https://familiespelvalencia.org/)

### Apartat domicili

1. Zona d'influència: mateix municipi i municipis que no tinguen centre i els fills/es vagen a centres adscrits. 
2. Zona limítrof: altres municipis.

### Germans centre adscrit compten?

Sí que compten. Per tant, si teniu un fill/a en una escola i l'altre/a en un centre adscrit els heu de comptar en la pregunta nombre de germans. 

### M'he equivocat posant la prelació. Què puc fer? 

Si voten els dos progenitors l'ordre diu que si els criteris de prelació són diferents es podrà sol·licitar des del centre docent l'aclariment als respectius representants legals. Per tant, pot votar l'altre progenitor sempre que estiga al cens i voteu la mateixa llengua. A més això recordeu servirà sols en cas de desempat si hi ha grups en llengua base valencià i altres en llengua base castellà. 

### Altres dubtes 

Les famílies de 2 anys hauran de "votar" en el procés d'admissió del curs que ve excepte si els vostres fills/es estan matriculades en un centre públic i té continuïtat en el mateix centre a partir dels 3 anys. 
Aneu en compte si voteu amb el mòbil perquè sembla que l'opció en valencià no es veu en la pantalla.

Ens podeu enviar els vostres dubtes a <info@familiespelvalencia.org> o enviant-nos un missatge a Instagram.
