---
layout: layouts/default.njk
tags: 
    - post
    - lectura
title: Dues lectures i trau la llengua
date: 2024-10-18
curs: 24-25
versio: 1
---


Bona vesprada famílies!!! 

Dos lectures per al cap de setmana i una iniciativa per traure la llengua, anem:

## Lectures

👩‍⚕El món de la salut està influenciat per dinàmiques patriarcals que generen un biaix de gènere i sexe en la investigació, diagnòstics i tractaments. Això perjudica les dones i altres identitats de gènere. La doctora Blanca Coll i la periodista Isabel Muntané, autores del llibre "Ets una exagerada", discuteixen aquestes qüestions i les seves conseqüències negatives en la salut.❤️‍🩹

<https://www.eltemps.cat/article/61215/>

Prepareu les cotufes, roses, palometes, crispetes, bufes o com li dieu vosaltres, que ens anem al cine!!!! 🍿

"Valenciana" arriba als cinemes el 18 d’octubre, dirigida per Jordi Núñez, que va guanyar el premi del públic al Cinema Jove. Ambientada a València durant els anys 90, la pel·lícula segueix tres joves que busquen el seu lloc en una Espanya en plena modernització i amb les Olimpíades a l'horitzó. Tot i la seva il·lusió per aquesta nova era, les amigues es veuen atrapades en diverses formes de corrupció: Valèria lluita contra la seva addicció a drogues sintètiques, Ana accepta treballar en un programa de telerealitat, i Encarna s'integra en un equip de comunicació política. Aquesta nova realitat desafia la seva integritat, dignitat i principis ètics.

<https://www.tresdeu.com/2024/10/valenciana-valencia/>

## Trau la llengua

També us convidem a participar en una iniciativa d'escola valenciana:

*ALARMA ACTIVISTA* 🚨 T'estem buscant!🚨

Volem escoltar les vostres veus i conéixer els motius que us han portat a escollir el valencià com a llengua vehicular a les aules 📚. Si has estudiat o estudies en valencià, si ets docent o si vius en valencià i estimes la llengua, ara és el moment de dir la teua 🗣️! Envia'ns un vídeo curt (màxim 60 segons), enregistrat en vertical i conta'ns els teus motius! Esperem les vostres respostes al correu [comunicacio@fev.org](mailto:comunicacio@fev.org).

Molt bon cap de setmana i salut!!!!! 💚💚💚